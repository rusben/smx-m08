# Pràctica UF3 - Instal·lació i configuració de WordPress
## Objectius generals de la pràctica
* Instal·lar i configurar gestors de continguts, concretament `WordPress`.
* Aprende a utilitzar `WordPress` com a administrador.

## Desenvolupament de la pràctica

Aquesta pràctica consisteix en fer un portal de temàtica lliure. El portal haurà d’estar fet en `WordPress`.

* Heu d’instal·lar `WordPress` en la vostra màquina mitjançant `IsardVDI`. Seguiex els passos que indica el [manual d'instal·lació d'aplicacions web](installacio-aplicacions-web.md)

* Heu de configurar `WordPress` amb els requisits mínims que s'indiquen a continuació:

### Blog
* Un mínim de 3 entrades al blog, de temàtica coherent, amb títol, text i imatges.
* Una de les entrades haurà de tenir unes normes de publicació definides (publicar a partir de certa data definida).
* Una altra de les entrades haurà de tenir unes opcions definides diferents.
* Addicionalment s’haurà d’afegir al blog un contingut extra dels que s’ha parlat a classe (anuncis publicitaris, newsfeeds, una altra secció a on mostri el blog en llista, funció de cerca, etc.).
* El blog ha d’estar buit llevat del vostre contingut, res de fer servir plantilles i modificar-les, però sí que està bé que tingui un tema seleccionat i instal·lat per vosaltres.
* Un mínim de 2 categories al blog, amb 2 posts per categoria. Com a mínim una entrada ha de dur imatge o modificadors `HTML` al text. Creació de categories i subcategories.
* Un grup d’usuaris automàtic amb permisos mínims i dos grups d’usuaris registrats amb permisos diferents, per exemple editor, administrador, col·laborador, suscriptor, etc.
* S’han de crear usuaris per a comprovar que els permisos funcionen correctament.
* El portal ha de tenir un tema seleccionat diferent al que ve per defecte.

### Portal
* Ha de tenir almenys un menú amb enllaços a les categories del blog i a diferents pàgines estàtiques.
* Ha de tenir també una portada i una pàgina de contacte amb formulari (plugins contact form).
* Ha de tenir una extensió o contingut extra del `WordPress` (sigueu creatius).
* Ha de fer servir un tema del `WordPress`.
* Ha d’incloure un mapa de google maps, OpenStreetMaps o similars.
* Ha d’incloure almenys 3 pàgines personalitzades. (Són les que s’inserten des del menú Pages)
* Instal·lació de l’extensió `Polylang` (per a poder tenir la pàgina en diferents idiomes).

### Extra: Pujar el contingut WordPress a un servidor d’allotjament gratuït. Mitjançant alguna eina d'exportació.
* Afegir sistema de publicitat a `WordPress` (busqueu plugins relacionats).
* Extensions de `WordPress` no explicades.
* Instal·lació de widgets a `WordPress`.
* Edició del `CSS` propi al tema de `WordPress`.
* Edició de pàgines especials a la wiki amb noves funcionalitats.
* Contingut extra no inclós aquí. El que volgueu, sigueu creatius.

## Entrega
* Demostració del funcionament al professor en directe (imprescindible).
* Explicar què heu implementat i on es pot trobar. I tot allò que consideris que el professor hauria de saber que has implementat.

## Més informació
`WordPress`: https://en.wikipedia.org/wiki/WordPress
