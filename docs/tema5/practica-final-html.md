
# Creació d’una Web HTML5  
Aquesta pràctica té com a objectiu desenvolupar una pàgina web utilitzant exclusivament HTML5 i CSS. El projecte ha de ser coherent, estèticament atractiu i ben estructurat, seguint les bones pràctiques de disseny web modern. A continuació, es detallen els requisits i tasques que cal completar per a l'elaboració del projecte.

---

## **1. Layout (2,5p)**  
Crea un **disseny estructurat** per al teu projecte web.  

- **Esquema o dibuix detallat**: Inclou un esquema visual del layout a la memòria. Explica com està organitzat el contingut i quines seccions hi ha.  
- **Implementació en HTML + CSS**: Utilitza etiquetes semàntiques de HTML5 (`header`, `nav`, `footer`, `article`, `section`, etc.) juntament amb `div` i `span`. No es permet l'ús de `<br>` ni de frames.  
- **Requisits del layout**:  
  - Ha de tenir una distribució clara i professional.  
  - Les seccions han de ser fàcils d'identificar i navegar.  
  - El disseny ha de ser responsive, adaptant-se correctament a diferents mides de pantalla (mobile-first o desktop-first).  

---

## **2. Navegació (1,5p)**  
Dissenya i implementa una **barra de navegació funcional**.  

- **Estructura**: La barra de navegació ha d'estar dins d'un element `<nav>`.  
- **Links**: Tot i que no és necessari que els links funcionin realment, han de semblar complets i coherents amb el tema del projecte.  
- **Posicionament**: La barra pot ser horitzontal o vertical, però ha de tenir un posicionament relatiu a la pantalla (fixe o flotant també és acceptat).  
- **Estil i efectes**: Aplica algun efecte visual als elements de la barra, com ara:  
  - Canvis de color o opacitat en passar el ratolí (`hover`).  
  - Estats actius (`active`) o visitats (`visited`).  
  - Adaptació a versions mòbils (menu hamburguesa o similar).  

---

## **3. Continguts i Estil (CSS) (2p)**  
Desenvolupa el contingut i aplica un estil consistent i professional.  

- **Pàgines mínimes**:  
  - Una pàgina principal (`index.html`).  
  - Dues pàgines addicionals (per exemple, "Qui som" i "Contacte").  
- **Tema i format**: Escull un tema coherent i aplicable a totes les pàgines. Per exemple:  
  - Blog personal.  
  - Pàgina corporativa.  
  - Catàleg de productes.  
- **Estil CSS**:  
  - Utilitza classes i IDs per estructurar el CSS.  
  - Inclou estils per fonts, colors de fons, marges, imatges i enllaços.  
  - Organitza el CSS en un arxiu extern (`styles.css`) i importa'l al capçalera del HTML.  
- **Memòria**: Explica a la memòria quines decisions de disseny has pres i per què. Detalla les propietats CSS que has utilitzat i què fan.  

---

## **4. Visualització i Animació (1,5p)**  
Incorpora elements visuals i animacions per donar vida al teu projecte.  

- **Visualització**: Implementa algun efecte de visualització avançat, com ara:  
  - Efecte parallax.  
  - Carrusel d'imatges.  
  - Transicions suaus entre seccions.  
- **Animació**: Crea animacions mitjançant CSS (`@keyframes`, `transition`, `transform`, etc.). Exemples:  
  - Text que apareix gradualment.  
  - Botons que canvien de mida o color.  
  - Imatges que roten o es mouen.  
- **Memòria**: Indica quins elements visuals i animacions has inclòs i justifica la teva elecció.  

---

## **5. Responsive Design (1p)**  
Assegura't que el teu disseny sigui **responsive** i s'adapti a diferents dispositius.  

- Utilitza **media queries** per ajustar el layout a pantalles petites, mitjanes i grans.  
- Comprova que tots els elements siguin visibles i accessibles en tots els dispositius.  
- A la memòria, explica com has implementat el disseny responsive i quines adaptacions has fet.  

---

## **6. Neteja del Codi (1p)**  
El codi ha de ser llegible, ben organitzat i professional.  

- **Indentació**: Usa tabulacions correctament per estructurar el codi.  
- **Comentaris**: Afegeix comentaris explicatius on sigui necessari.  
- **Organització**: Mantén els arxius separats (HTML, CSS, imatges) i ordenats en carpetes.  

---

## **7. Extras (opcional)**  
Per millorar la nota final, pots incloure alguna d'aquestes opcions addicionals:  

- **Fonts personalitzades**: Utilitza Google Fonts o fonts locals per donar un toc únic al teu disseny.  
- **Icones**: Incorpora icones SVG o d'una llibreria com FontAwesome.  
- **Formularis**: Afegeix un formulari de contacte amb camps vàlids (nom, correu, missatge).  
- **Multimèdia**: Inclou vídeos o àudios integrats al contingut.  

---

## **ENTREGA**  

- **Format**: Crea un repositori GitHub amb els teus continguts i activa GitHub Pages.  
  - Arxius HTML.  
  - Arxius CSS.  
  - Imatges i altres recursos multimèdia.
- **Memòria**: El teu projecte ha d'incoure un README.md amb les següents seccions:  
  - Descripció del projecte i tema escollit.  
  - Explicació del layout i estructura.  
  - Detalls sobre l'estil CSS i els efectes visuals.  
  - Decisions de disseny i raonaments.  
  - Captures de pantalla del resultat final. 
